**Introduktion:**

Der findes et hav af gratis API’er med spændende data! I denne opgave skal I vælge en API, som I finder interessant, og bruge den til at bygge et simpelt projekt. Det kan være en quiz, et lille spil, en datavisualisering eller noget helt andet – det er kun fantasien, der sætter grænser! Målet er at forstå, hvordan man henter og bruger data fra et API samt at vise det på en kreativ og brugervenlig måde.

---

**Opgavebeskrivelse:**

1. **Find en API:**
    
    Brug et af de mange gratis API’er, der er tilgængelige online. Her er nogle eksempler:
    
    - **Mercantec-Opgaver-API:** Her har vi samlet en masse data, som I frit kan bruge gennem vores API - I kan finde Swagger her: [https://opgaver.mercantec.tech/swagger/index.html](https://opgaver.mercantec.tech/swagger/index.html) og se eksempler på hvordan det er implementere her: [https://blazor.mercantec.tech/Opgaver](https://blazor.mercantec.tech/Opgaver)
    - **OpenWeatherMap:** Hent vejrdata.
    - **PokeAPI:** Få data om Pokémon.
    - **Trivia API:** Få quizspørgsmål.
    - **NASA API:** Udforsk billeder og data fra rummet.
    - **OpenLibrary API:** Find bøger og forfattere.
    
    Lav research og vælg et API, der fanger jeres interesse. Vi har lavet en samling af gratis og åbne API’er som vi anbefaler I vælger ud fra: POSTMAN LINK
    
2. **Planlæg jeres projekt:**
    
    Overvej:
    
    - Hvad vil I bygge? (Quiz, spil, dashboard, visualisering, mv.)
    - Hvordan skal data fra API'et bruges i projektet?
    - Hvordan vil I præsentere det for brugeren?
3. **Byg projektet:**
    
    - Opret en ny Blazor applikation
    - Hent data fra API’et med en HTTP-request (f.eks. GET).
    - Brug dataen i jeres applikation.
4. **Præsentér jeres løsning:**
    
    - Sørg for, at jeres projekt er funktionelt og visuelt brugbart.
    - Indsæt jeres egne forbedringer eller kreativitet for at gøre projektet unikt.
    - Forbered en kort præsentation af, hvordan I fandt API’et, hvordan I brugte det, og hvad I lærte.

---

**Krav til løsningen:**

- I skal lave mindst én HTTP-request og håndtere dataen i jeres kode (JSON eller andet format).
- Projektet skal have en UI som passer til jeres case og den API I kalder!
- Dokumentér jeres kode med kommentarer, der forklarer, hvordan API’et integreres og bruges.
- Upload koden til GitHub (gennem GitHub Classroom) og sørg for, at [README.md](http://README.md) indeholder en kort beskrivelse af projektet og API’et.

---

**Ekstra udfordringer for de modige:**

- Tilføj søgefunktionalitet, så brugeren kan vælge, hvilke data der skal hentes.
- Implementér et caching-system for at minimere API-opkald.
- Kombinér data fra flere API’er i samme projekt.

---

**Formål med opgaven:**

- Lære at finde, forstå og bruge API’er.
- Få erfaring med at arbejde med JSON-data og HTTP-requests.
- Udvikle kreative projekter med fokus på brug af eksterne datakilder.
- Arbejde med struktureret kode og dokumentation.

## Afleveringsform

### Fremlæggelse for klassen som gruppe

**Live‑fremlæggelse** er den korte, direkte præsentation foran klassen, hvor I på 5–7 minutter hurtigt fortæller om jeres API‑valg, viser et par nøgle‑kald i koden og smider en lækker demo. Resten af klassen har mulighed for sammen med underviseren af stille 2-3 spørgsmål efter fremlæggelsen!

### Videoaflevering som gruppe (7 minutter samlet)

**Videoaflevering** er jeres mulighed for at polere historien: I planlægger et lille manus, optager intro, teknik‑forklaring og demo med voice‑over. Den skal vare højest 7 minutter samlet og uploades gennem teams, hvor I i løbet af den efterfølgende uge for respons!

Aflevering som tager længere end 7 minutter, bliver der kun set de første 7 minutter!